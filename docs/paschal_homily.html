<!DOCTYPE html>
<html lang="grc">
<head>
<title>Ignatius to the Ephesians</title>
<meta charset="utf-8">
<meta name="viewport"  content="width=device-width, initial-scale=1">
<link rel="stylesheet" href="https://cdn.jsdelivr.net/npm/alpheios-components@latest/dist/style/style-components.min.css"/>
<link href="https://fonts.googleapis.com/css?family=Noto+Serif:400,700&amp;subset=greek,greek-ext" rel="stylesheet">
<link href="style.css" rel="stylesheet">
</head>
<body>
  <div class="container alpheios-enabled" lang="grc"">
    <h1>Κατηχητικός εἰς τὸ άγιον πάσχα</h1>
    <p>Εἴ τις εὐσεβὴς καὶ φιλόθεος ἀπολαυέτω τῆς καλῆς ταύτης; πανηγύρεως· εἴ τις δούλος εὐγνώμων, εἰσελθέτω χαίρων εἰς τὴν χαρὰν τοῦ Κυρίου αυτού· εἴ τις ἔκαμε νηστεύων, ἀπολαβέτω νῦν τὸ δηνάριον· εἴ τις από πρώτης ὥρας εἰργάσατο, δεχέσθω σήμερον τὸ δίκαιον ὄφλημα· εἴ τις μετὰ τὴν τρίτην ἤλθεν, εὐχαριστῶν ἐορτάσῃ· εἴ τις μετὰ τὴν έκτην ἔφθασε, μηδὲν ἀμφιβαλλέτω· καὶ γὰρ οὐδὲν ζημιούται· εἴ τις ὑστέρησεν εἰς τὴν ἐννάτην, προσελθέτω μηδέν ἐνδοιάζων· εἴ τις εἰς μόνην ἔφθασε τὴν ἐνδεκάτην, μὴ φοβηθή τὴν βραδυτῆτα. Φιλότιμος γὰρ ών ὁ Δεσπότης δέχεται τὸν ἔσχατον, καθάπερ καὶ τὸν πρώτον· ἀναπαύει τὸν τῆς ἐνδεκάτης, ὡς τὸν ἐργασάμενον ἀπὸ τῆς πρώτης· καὶ τὸν ὕστερον ἐλεεί, καὶ τὸν πρῶτον θεραπεύει· κακείνῳ δίδωσι, καὶ τούτῳ χαρίζεται. Καὶ τὴν πρᾶξιν τιμᾷ καὶ τὴν πρόθεσιν ἐπαινεῖ. οὐκούν εἰσέλθητε πάντες εἰς τὴν χαράν τοῦ Κυρίου ημῶν καὶ πρῶτοι καὶ δεύτεροι τὸν μισθὸν ἀπολάβετε, πλούσιοι καὶ πένητες μετὰ ἀλλήλων χορεύσατε, ἐγκρατεῖς καὶ ράθυμοι τὴν ἡμέραν τιμήσατε, νηστεύσαντες καὶ μὴ νηστεύσαντες εὐφράνθητε σήμερον. Ἡ τράπεζα γέμει, τρυφήσατε πάντες· ὁ μόσχος πολὺς μηδεὶς ἐξέλθοι πεινών. Πάντες απολαύσατε τοῦ πλούτου τῆς χρηστότητος. Μηδείς θρηνείτω πενίαν· ἐφάνη γὰρ ἡ κοινή βασιλεία· μηδεις ἐδυρέσθω τὰ πταίσματα· συγγνώμη γὰρ ἐκ τοῦ τάφου ἀνέτειλε· μηδεὶς φοβείσθω τὸν θάνατον· ἠλευθέρωσε γὰρ ἡμᾶς ὁ τοῦ Σωτήρος θάνατος· ἔσβεσεν αὐτόν ὑπ' αὐτοῦ κατεχόμενος· ἐκόλασε τὸν ᾅδην κατελθών εἰς τὸν ᾅδην· ἐπίκρανεν αὐτόν γευσάμενον τῆς σαρκὸς αὐτού. Καὶ τοῦτο προλαβὼν Ἡσαΐας ἐβόησεν· Ὀ ᾅδης, φησὶν, ἐπικράνθη· Συναντήσας σοι κάτω ἐπικράνθη· καὶ γὰρ καθὴρέθη· ἐπικράνθη· καὶ γὰρ ἐνεπαίχθη. Ἔλαβε σῶμα, καὶ Θεῷ περιέτυχεν· ἔλαβε γῆν, καὶ συνήντησεν οὐρανῷ· ἔλαβεν ὅπερ ἔβλεπε, καὶ πέπτωκεν ὅθεν οὐκ ἔβλεπε. Ποῦ σου. θάνατε τὸ κέντρον; ποῦ σου ᾅδη, τὸ νίκος; Ἀνέστη Χριστὸς, καὶ συ καταβέβλησαι· ἀνέστη Χριστὸς, καὶ πεπτώκασε δαίμονες· ἀνέστη Χριστὸς, καὶ χαίρουσιν ἄγγελοι· ἀνέστη Χριστὸς, καὶ νεκρὸς οὐδεὶς ἐπὶ μνήματος· Χριστὸς γὰρ ἐγερθεὶς ἐκ νεκρῶν, ἀπαρχὴ τῶν κεκοιμημένων ἐγένετο· αὐτώ ἡ δόξα καὶ τὸ κράτος εἰς τοὺς αἰώνας τῶν αἰώνων. Ἀμήν</p>
  </div>
  <script type="text/javascript">
    document.addEventListener("DOMContentLoaded", function(event) {
      import ("https://cdn.jsdelivr.net/npm/alpheios-embedded@latest/dist/alpheios-embedded.min.js").then(embedLib => {
        window.AlpheiosEmbed.importDependencies({
          mode: 'cdn'
        }).then(Embedded => {
          new Embedded({
            clientId: 'greek_leaners_text_project'
          }).activate();
        }).catch(e => {
          console.error(`Import of Alpheios embedded library dependencies failed: ${e}`)
        })
      }).catch(e => {
        console.error(`Import of Alpheios Embedded library failed: ${e}`)
      })
    });
  </script>
</body>
</html>
