1.0 # Κατηχητικός εἰς τὸ άγιον πάσχα
1.1 Εἴ τις ευσεβὴς καὶ φιλόθεος απολαυέτω τῆς καλῆς ταύτης; πανηγύρεως· εἴ τις δούλος ευγνώμων, εισελθέτω χαίρων εἰς τὴν χαρὰν τοῦ Κυρίου αυτού· εἴ τις έκαμε νηστεύων, απολαβέτω νῦν τὸ δηνάριον· εἴ τις από πρώτης ὥρας εἰργάσατο, δεχέσθω σήμερον τὸ δίκαιον ὄφλημα· εἴ τις μετὰ τὴν τρίτην ἤλθεν, εὐχαριστῶν ἐορτάσῃ· εἴ τις μετὰ τὴν έκτην ἔφθασε, μηδεν ἀμφιβαλλέτω· καὶ γὰρ οὐδὲν ζημιούται· εἴ τις υστέρησεν εἰς τὴν έννάτην, προσελθέτω μηδέν ενδοιάζων· εἴ τις εἰς μόνην ἔφθασε τὴν ἐνδεκάτην, μὴ φοβηθή τὴν βραδυτητα. Φιλότιμος γὰρ ών ὁ Δεσπότης δέχεται τὸν έσχατον, καθάπερ καὶ τὸν πρώτον· ἀναπαύει τὸν τῆς ἐνδεκάτης, ὡς τὸν ἐργασάμενον ἀπὸ τῆς πρώτης· καὶ τὸν ύστερον ἐλεεί, καὶ τὸν πρῶτον θεραπεύει· κακείνῳ δίδωσι, καὶ τούτῳ χαρίζεται. Καὶ τὴν πρᾶξιν τιμᾷ καὶ τὴν πρόθεσιν ἐπαινεῖ. οὐκούν εἰσέλθητε πάντες εἰς τὴν χαράν τοῦ Κυρίου ημῶν καὰ πρῶτοι καὶ δεύτεροι τὸν μισθὸν ἀπολάβετε, πλούσιοι καὶ πένητες μετὰ ἀλλήλων χορεύσατε, ἐγκρατεῖς καὶ ράθυμοι τὴν ἡμέραν τιμήσατε,  νηστεύσαντες καὶ μὴ νηστεύσαντες ευφράνθητε σήμερον. Ἡ τράπεζα γέμει, τρυφήσατε πάντες· ὁ μόσχος πολὺς μηδεὶς ἐξέλθοι πεινών. Πάντες απολαύσατε τοῦ πλούτου τῆς χρηστότητος. Μηδείς θρηνείτω πενίαν· εφανη γὰρ ἡ κοινή βασιλεία· μηδεις ἐδυρέσθω τὰ πταίσματα· συγγνώμη γὰρ ἐκ τοῦ τάφου ανέτειλε· μηδεὶς φοβείσθω τὸν θάνατον· ἠλευθέρωσε γὰρ ἡμᾶς ὁ τοῦ Σωτήρος θάνατος· ἔσβεσεν αὐτόν ὑπ' αὐτοῦ κατεχόμενος· ἐκόλασε τὸν ᾅδην κατελθών εἰς τὸν ᾅδην· ἐπίκρανεν αὐτόν γευσάμενον τῆς σαρκὸς αὐτού. Καὶ τοῦτο προλαβὼν Ἡσαΐας ἐβόησεν· Ὀ ᾅδης, φησὶν, ἐπικράνθη· Συναντήσας σοι κάτω ἐπικράνθη· καὶ γὰρ καθὴρέθη· ἐπικράνθη· καὶ γὰρ ἐνεπαίχθη. Ἔλαβε σῶμα, καὶ Θεῷ περιέτυχεν· ἔλαβε γῆν, καὶ συνήντησεν οὐρανῷ· ἔλαβεν ὅπερ ἔβλεπε, καὶ πέπτωκεν ὅθεν οὐκ ἔβλεπε. Ποῦ σου. θάνατε τὸ κέντρον; ποῦ σου ᾅδη, τὸ νίκος; Ἀνέστη Χριστὸς, καὶ συ καταβέβλησαι· ἀνέστη Χριστὸς, καὶ πεπτώκασε δαίμονες· ἀνέστη Χριστὸς, καὶ χαίρουσιν ἄγγελοι· ανέστη Χριστὸς, καὶ νεκρὸς οὐδεὶς ἐπὶ μνήματος· Χριστὸς γὰρ ἐγερθεὶς ἐκ νεκρῶν ,ἀπαρχὴ τῶν κεκοιμημένων ἐγένετο· αὐτώ ἡ δόξα καὶ τὸ κράτος εἰς τοὺς αιώνας τῶν αιώνων. Ἀμήν
